তথ্যনিদের্শ
১ম অধ্যায়

১।  মধ্যপ্রাচ্যের অন্তর্গত ইরাক, সিরিয়া, ইসরায়েল, ফিলিস্তিন, জর্দান, মিশরের নীলনদ এলাকা ও উত্তর-পূর্ব অঞ্চল, তুরস্কের দক্ষিণ-পূর্ব এলাকা ও ইরানের পশ্চিমাংশকে একত্রে ফার্টাইল ক্রিসেন্ট বলে। ম্যাপে একে দেখতে অর্ধচন্দ্রের মতো লাগে। 
২। জ্যোতিষবিদ্যা হলো গ্রহ-নক্ষত্র দেখে পৃথিবীর ঘটনার পূর্বাভাস বলার প্রচেষ্টার নাম, যার কোনো বৈজ্ঞানিক ভিত্তি নেই। একে মানুষ অনেক সময় জ্যোতির্বিদ্যার (astronomy) সাথে গুলিয়ে ফেলেন, যা বিজ্ঞানের একটি শাখা। 
৩। এগুলো গ্রিক ভাষার বড় হাতের অক্ষর। আমরা সাধারণত ছোট হাতের অক্ষর দেখি। ছোট হাতের ইটা হলো η এবং মিউ হলো μ। 

২য় অধ্যায়
১। গ্রিক দার্শনিক জেনো তার নিজের ও পারমিনিডিসের কিছু মতবাদ প্রমাণের জন্যে বেশ কিছু প্যারাডক্স তৈরি করেন। মূলত তিনি প্রমাণ করতে চেয়েছিলেন, গতি বলতে কিছু নেই। সবই চোখের ভুল। প্যারাডক্সগুলোর মধ্যে অন্যতম বিখ্যাত একটি হলো একিলিজ ও কচ্ছপ প্যারাডক্স। এমন বেশ কিছু প্যারাডক্স নিয়ে জানা যাবে অনুবাদকের অসীম সমীকরণ বইয়ে। এছাড়াও পড়ুন: www.statmania.info
২। কথাটি বাইবেলের নিউ টেস্টামেন্ট বা নববিধানের জনের সুসমাচার (Gospel)-এর প্রথম অধ্যায়ের প্রথম অনুচ্ছেদ। তবে মূল সংস্করণে 'অনুপাত' শব্দের বদলে 'শব্দ' বলা হয়েছে। তবে গ্রিক ভাষায় অনুপাতকে বলা হয় লোগোস। আবার শব্দ বোঝাতেও একই শব্দ বোঝানো হয়। যার ফলে প্রথাগত অনুবাদের চেয়ে অনুপাত বলাটাই শ্রেয়। 
-লেখকের নোটের আলোকে অনুবাদক। 
৩। পৃথিবীর রাতের আকাশে খালি চোখে শুধু পাঁচটি গ্রহই দেখা সম্ভব। বুধ, শুক্র, মঙ্গল, বৃহস্পতি ও শনি। এ কারণেই প্রাচীনকালে মানুষ গ্রহ বলতে এই পাঁচটিকেই চিনত। 
৪। সবচেয়ে সুন্দর সংখ্যা অবশ্যই একেজনের কাছে একেকটি। কারও কাছে পাই (৩.১৪১৬) সবচেয়ে সুন্দর। কারও কাছে (আমিসহ) আবার সুন্দর অয়লার সংখ্যা (২.৭১৮...)। 
৫। কারণ অর্ধ-ইঞ্চিকে আদর্শ বানালে মোট দাগ হবে ২৪টি। তাহলে সাড়ে পাঁচ ইঞ্চিতে পড়বে ১০+১ টি = ১১টি দাগ। বাকি অংশও এভাবে। 
৬। মূলদ সংখ্যার ইংরেজি নাম rational number, যাকে আক্ষরিক বাংলা করলে হয় যৌক্তিক সংখ্যা। 
৭। ১, ২, ৩, ... ইত্যাদি সংখ্যাগুলোর সেট বা গুচ্ছকে বলা হয় স্বাভাবিক বা গণনা সংখ্যা।
৮। এ শর্তটা প্রয়োজনীয়, তবে যথেষ্ট নয়। পদগুলো খুব ধীরে শূন্যের দিকে অগ্রসর হলে যোগফল সসীম সংখ্যায় গিয়ে নাও মিলতে পারে।
৯। জেনো যেভাবে যেকোনো সসীম জিনিসকে অসীম বানিয়ে দিতেন। ধরুন বাস ধরতে হলে আপনাকে ১ মাইল হাঁটতে হবে। ১ মাইল যেতে হলে আগে ৫০০ মিটার যেতে হবে। ৫০০ মিটার যেতে হলে ২৫০ মিটার তো আগে যেতে হবে। সেজন্যে আবার ১২৫ মিটার। এভাবে চিন্তা করলে অসীম সংখ্যক দুরত্ব পাড়ি দিতে হবে। যা আসলে একটি কৃত্রিম অসীম। কারণ সবগুলো দূরত্ব যোগ করলে দাঁড়ায় ঐ এক (১) মাইলই। 
১০। খ্রিস্টানদের বিশ্বাস অনুসারে যিশুকে (আ) ক্রুশবিদ্ধ করার (শুক্রবার) পরে তাঁর মৃত্যু হয়। তবে তৃতীয় দিনে (রবিবার) তিনি পুনরুত্থিত হন। এ ঘটনার নামই ইস্টার। বর্তমানে প্র‌‌‌তি বছর ২০ এপ্রিল ইস্টার সানডে পালিত হয়। 
১১। একটি পদ্ধতিতে ১ম বর্ষ নির্ধারণ করা হয়েছিল রোম শহরের প্রতিষ্ঠাকে ভিত্তি ধরে। আরেকটিতে সম্রাট ডায়োক্লিশানের সিংহাসনে আরোহণকে ভিত্তি ধরা হয়। খ্রিষ্টানদের কাছে তাদের নবীর জন্ম একটি শহর প্রতিষ্ঠার চেয়ে গুরুতপূর্ণ। যে শহরকে আবার ভ্যান্ডাল ও গথরা কয়েকবার লুণ্ঠন করেছে। আবার কোনো সম্রাটের শাসনকালের সূচনা নিয়েও তাদের কোনো উৎসাহ ছিল না। যার আবার ছিল এক দূর্ভাগ্যজনক শখ: খ্রিষ্টানদের ভোজের জন্য সে অদ্ভুত অদ্ভুত প্রাণীদেরকে বন্দী করে ধরে রাখত। 
১২। কম্পিউটার প্রোগ্রামাররা কোনো কাজ বারবার করার জন্য প্রোগ্রাম লিখলে শূন্য থেকে শুরু করেন। ধরা যাক কোনো কাজ দশ বার করা হবে। তাহলে শূন্য থেকে শুরু করে নয় পর্যন্ত। কোনো প্রোগ্রামার মনের ভুলে এক থেকে শুরু করে নয় পর্যন্ত যেতে পারে। ফলে দশ ধাপের বদলে কাজটি হবে নয় ধাপ। ১৯৯৮ সালে অ্যারিজোনায় এমন একটি ভুলই একটি লটারি ভণ্ডুল করে দেয়। বারবার তোলার পরেও নয় উঠছিল না। পরে এক মুখপাত্র বিব্রত বদনে স্বীকার করে, 'ভুলবশত নয় প্রোগ্রামে বাদ পড়েছিল।" 

৩য় অধ্যায়
১। এখানে উল্লেখিত তথ্য সব মতের মানুষের ধারণার সাথে মিলবে না। প্রাসঙ্গিক বিষয় হিসেবে রাখা হয়েছে।
২। স্থানীয় মানের উদাহরণ: ১২ সংখ্যাটিতে দুটি অঙ্ক ১ ও ২। ২-এর স্থানীয় মান ১ ও ১-এর মান ১০। এভাবে ৪৩২-এর ক্ষেত্রে ২-এর ১, ৩-এর ১০ ও ৪-এর ১০০। স্থানীয় মান দিয়ে সব সংখ্যার মান বের করা যায়। যেমন ৪৩২ = ৪ × ১০০ + ৩ × ১০ + ২ × ১ = ৪০০ + ৩০ + ২ = ৪৩২।
৩। ইহুদি, খৃষ্ট ও ইসলাম ধর্মকে একসঙ্গে সেমেটিক ধর্ম বলে।
৪। স্টিকের ব্যবহারে ঝামেলার অন্ত ছিল না। ইংরেজ অর্থমন্ত্রনালয় ১৮২৬ সাল পর্যন্ত এক ধরনের ট্যালি স্টিকে হিসাব রাখত। চার্লস ডিকেন্স প্রাচীন এ পদ্ধতির পরিণাম সম্পর্কে বলেন, “১৮৩৪ সালে দেখা যায়, অনেক স্টিক জমা হয়ে গেছে। প্রশ্ন দাঁড়াল, ক্ষয়ে যাওয়া, পোকায় খাওয়া ও পুরনো এসব স্টিককে কী করা হবে? এগুলো রাখা ছিল ওয়েস্টমিনিস্টারে। যেকোনো বুদ্ধিমান মানুষ বুঝবেন, এগুলোকে লাকড়ি হিসেবে ব্যবহার করাই সবচেয়ে সহজ হবে। পাশের পাড়ার কোনো গরিব মানুষকে তা দিয়ে দিলেই হত। তবে এগুলো কোনো কাজেই আসেনি। সরাকারি আইন বলছে, এগুলো ব্যবহারই করা যাবে না। তাই, নির্দেশ এল, এগুলোকে গোপনে পুড়িয়ে ফেলতে হবে। শেষ পর্যন্ত ইংল্যান্ডের সংসদের উচ্চকক্ষ হাউস অব লর্ডসের চুলায় এগুলোকে জ্বালিয়ে দেওয়া হয়। পুরনো স্টিকে দাউদাউ করে আগুন জ্বলে ওঠে। আগুন ধরে যায় দেয়াল ও ছাদে। সে আগুন চলে যায় হাউস অব কমন্স (নিম্নকক্ষ) পর্যন্ত। দুই হাউসই পুড়ে ছাই হয়ে যায়। পুনঃনির্মাণের জন্য স্থপতি ডেকে আনা হয়। আর তার খরচ বর্তমানে বিশ লাখ পেরিয়ে গেছে।

৪র্থ অধ্যায়
ক. আব্দু্ল্যাহ আ‌‌‌দিল মাহমুদ,'সৌরজগৎ',  মহাবিশ্বের সীমানা, ঢাকা: অন্বেষা, ২০১৯, পৃ. ৭৫
খ. আব্দু্ল্যাহ আ‌‌‌দিল মাহমুদ, বিশ্ব ডট কম, https://sky.bishwo.com/2024/07/retrograde-motion.html, ১৪/০৭/২০২৪

৫ম অধ্যায়
১। স্ববিরোধী বক্তব্য বা দেখতে এক আসলে আরেক এমন জিনিসকে প্যারাডক্স বলে। যেমন, কেউ বলল, "আমি মিথ্যাবাদী।" তাহলে কি লোকটি আসলে মিথ্যাবাদী নাকি সত্যবাদী? এ বিষয়ে বিস্তারিত জানতে পড়ুন লেখকের বই: অসীম সমীকরণ, তাম্রলিপি, ২০১৯।
২। নিউটনের বয়স তিন বছর হলে তার মা আবার বিয়ে করে আলাদা হয়ে যান। এরপরে তাদের সাথে তাঁর আর দেখা হয়নি। না, না, হয়েছে। যেদিন নিউটন তাদের বাড়িতে গিয়ে তাদেরকে ঘরের ভেতরে রেখেই পুড়িয়ে মারার হুমকি দিয়ে আসেন।
৩। দুটি সংখ্যার গুণফল শূন্য হলে তাদের একটি বা দুটিই শূন্য হবে। গাণিতিক ভাষায় বললে, ab = 0 হলে হয় a = 0 বা b = 0 হবে। এর মানে হলো a2 = 0 হলে a = 0 হবে।
৪। এ নিয়ম বুঝতে দেখুন নিচের উদাহরণ।

চিত্র ২৮.১

এমনিতে এ লিমিটের মান ০/০ আসে, যা অনির্ণেয় ও অর্থহীন। হোপিটালের নিয়ম থেকে এর মান পাওয়া যায়। লিমিটের অর্থ হলো ফাংশনের মান আসলে কোন দিকে যাচ্ছে তা বোঝা। এ ফাংশনে x-এর মান (-২) এর দিকে যেতে থাকে ফাংশনটা যেতে থাকবে (-১) এর দিকে। হোপিটালের নিয়ম মান পাওয়া সহজ করে দিল।

৬ষ্ঠ অধ্যায়
তথ্যনির্দেশ

১। চীনা দর্শনে ইন ও ইয়াং হলো দুই বিপরীত বৈশিষ্ট্য। ইন মানে খারাপ, অন্ধকার। আর ইয়াং ভাল, উজ্জ্বল।

২। এ সমীকরণকে সাজিয়ে পাই x2 + 1 = 0। বা x2 = - 1, যার অর্থ হলো কোন সংখ্যাকে বর্গ করলে (-১) পাওয়া যাবে। ১-কে বর্গ করলে ১ পাওয়া যায়। (-১)-কে বর্গ করলেও তাই। তাহলে (-১) কীভাবে পাব? আসলে এমন কোনো বাস্তব সংখ্যা নেই। তবে হ্যাঁ, সংখ্যা আছে। তার নাম কাল্পনিক সংখ্যা। নামটা 'কাল্পনিক' হলেও এ সংখ্যারাও আছে বাস্তব জগতেই।

বিস্তারিত পড়ুন
আব্দুল্যাহ আদিল মাহমুদ, "কাল্পনিক সংখ্যা কি আসলেই কাল্পনিক?",  https://www.statmania.info/2019/07/imaginary-number.html, ২০১৯

৩। যেভাবে বিন্দু থেকে 'বিস্ফোরণের' মাধ্যমে সৃষ্ট মহাবিশ্বের ধারণাকে ফ্রেড হয়েল ব্যঙ্গ করে নাম দেন 'বিগ ব্যাং'। এ নামটিই পরে টিকে যায়।

৪। বাস্তব ও কাল্পনিক সংখ্যার মিশ্রণকে জটিল সংখ্যা বলে। এই যেমন 3 + 4i সংখ্যায় 3 হলো বাস্তব আর 4 কাল্পনিক অংশ।

৫। লিবনিজই প্রথম দেখান, আমাদের চেনাজানা দশভিত্তিক বা দশমিক সংখ্যাকে দুটি অঙ্ক (০ ও ১) দিয়েও লেখা যায়। এভাবে ০ = ০, ১ = ১, ২ = ১০, ৩ = ১১, ৪ = ১০০ ইত্যাদি। এদেরকেই বলে বাইনারি বা দ্বিমিক সংখ্যা। তিনি আরও দেখান, দশমিক সংখ্যার মতোই দ্বিমিক সংখ্যার ক্ষেত্রেও যোগ, বিয়োগ, গুণ, ভাগসহ সব গাণিতিক অপারেশন করা যায়।

৬। ইহুদি ধর্মে হোলি স্পিরিট বা পবিত্র আত্মাকে স্বর্গীয় শক্তি, গুণ বা প্রভাব মনে করা হয়। খৃষ্টান ধর্মের একটা বড় অংশে একে তাদের ত্রিত্ববাদ মতবাদের তৃতীয় ব্যক্তি মনে করা হয়। অন্যদিকে ইসলাম ধর্মে রুহুল কুদুস বা পবিত্র আত্মা মনে করা হয় হযরত জিবরাইলকে (আ)।

৭। পঁসলের প্রক্ষেপণমূলক জ্যামিতি গণিতের পুরনো এক অদ্ভুত ধারণা ফিরিয়ে আনে। এর নাম দ্বৈত নীতি। স্কুলে আমরা শিখি, দুটি বিন্দু যোগ করে রেখা পাওয়া যায়। তবে অসীমের বিন্দু মেনে নিলে দুটি রেখা একটি বিন্দু তৈরি করে। বিন্দু ও রেখা একে অপরের দ্বৈত রূপ। ইউক্লিডীয় দ্বিমাত্রিক জ্যামিতির প্রতিটি উপপাদ্যকে দ্বৈত উপায়ে প্রমাণ করা যায় প্রক্ষেপণমূলক জ্যামিতিতে। ফলে প্রক্ষেপণমূলক জ্যামিতির সমান্তরাল মহাবিশ্বে এক গুচ্ছ নতুন উপপাদ্যের জন্ম হলো।

৮। অসীমকে অনেকসময় সংখ্যা ধরা হয়। তবে বাস্তব সংখ্যা বা স্বাভাবিক সংখ্যা বলা হয় না।
